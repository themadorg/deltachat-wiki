---
title: سؤالات متداول
description: سؤالات رایج درباره رله‌های chatmail و نحوه کار آن‌ها.
category: سرورها
---

# سؤالات متداول

## تفاوت بین رله‌های chatmail با سرورهای ایمیل کلاسیک چیست؟

رله chatmail یک سیستم حداقلی انتقال ایمیل (MTA) است که فراتر از آنچه سرورهای کلاسیک ایمیل ارائه می‌دهند عمل می‌کند:

- **حداقل ذخیره‌سازی داده (Zero State):** هیچ داده خصوصی یا متادیتایی جمع‌آوری نمی‌شود، پیام‌ها به‌طور خودکار حذف می‌شوند و فضای دیسک کمی اشغال می‌شود.
- **آنی/لحظه‌ای (Instant/Realtime):** تحویل پیام در کمتر از ثانیه، استریم لحظه‌ای P2P و نوتیفیکیشن‌های (Push) حافظ حریم خصوصی برای اپل، گوگل و [Ubuntu Touch](https://docs.ubports.com/en/latest/appdev/guides/pushnotifications.html).
- **اجبار امنیتی:** تنها ارتباطات با پروتکل‌های سخت‌گیرانه TLS، DKIM و OpenPGP با حداقل متادیتا پذیرفته می‌شوند.
- **غیرمتمرکزسازی پایا:** هیچ‌گونه بررسی اسپم یا اعتبار IP (IP Reputation) انجام نمی‌شود؛ فدراسیون و تعامل بر اساس استانداردهای تثبیت شده IETF و پروتکل‌های رسمی است.

## تعامل با سرورهای ایمیل کلاسیک چگونه است؟

به‌طور کلی، رله‌های chatmail به‌خوبی با سرورهای ایمیل کلاسیک تعامل دارند. با این حال، برخی رله‌های chatmail ممکن است توسط ارائه‌دهندگان بزرگ ایمیل (Big-Tech) که از تکنیک‌های غیرشفاف و انحصاری برای اسکن ایمیل‌های متن ساده استفاده می‌کنند، یا به دلیل سیستم‌های اعتبارسنجی IP سلیقه‌ای، مسدود شوند.

**رله‌های Chatmail در عوض از رمزنگاری قوی استفاده کرده و به آن نیاز دارند، که به هر کسی اجازه می‌دهد بدون تسلیم شدن در برابر محدودیت‌های شرکت‌های بزرگ فناوری، در شبکه مشارکت کند.**

## رله‌های chatmail چگونه اداره می‌شوند؟ آیا من هم می‌توانم یکی راه‌اندازی کنم؟

رله‌های chatmail به‌گونه‌ای طراحی شده‌اند که هزینه نگهداری بسیار پایینی داشته باشند و به‌طور کلی با سرمایه شخصی اداره می‌شوند. تمام رله‌ها با استفاده از [مخزن chatmail/relay](https://github.com/chatmail/relay) به‌طور خودکار نصب و به‌روزرسانی می‌شوند. آن‌ها از اجزای استاندارد (Postfix, Dovecot) تشکیل شده و برای کار بدون نیاز به نظارت مداوم طراحی شده‌اند. این رله‌ها حتی روی سخت‌افزارهای ضعیف مانند Raspberry Pi هم قابل اجرا هستند.

## رله‌های chatmail چقدر قابل اعتماد هستند؟

رله‌های chatmail رمزنگاری سرتاسری (end-to-end) را اجبار می‌کنند و کلاینت‌هایی مانند [دلتاچت](https://delta.chat) نیز خودشان آن را اعمال می‌کنند. این محافظت شامل فایل‌های پیوست، نام‌های نمایشی نبران، آواتارها و نام گروه‌ها می‌شود. آنچه برای مدیران سرور قابل مشاهده است شامل تاریخ پیام، آدرس فرستنده و گیرنده است.

لطفاً برای اطلاعات بیشتر [سؤالات متداول دلتاچت درباره رمزنگاری و امنیت](https://delta.chat/en/help#e2ee) را مطالعه کنید.
